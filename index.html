<!DOCTYPE html>
<html lang="en">

<head>
  <meta charset="utf-8" />
  <meta name="viewport" content="width=device-width, initial-scale=1.0" />
  <meta name="description" content="意义" />
  <meta name="author" content="" />
  <title>意义</title>
  <link href="https://cdn.bootcss.com/bootstrap/3.4.1/css/bootstrap.min.css" rel="stylesheet" />

  <style type="text/css">
    body {
      padding: 20px 10px;
    }
  </style>
</head>

<body>
  <div class="panel panel-default">
    <div class="panel-heading">
      <h5 class="text-primary">好了</h5>
    </div>
    <div class="panel-body">
      <h5 class="text-warning">陋室空堂，当年笏满床。</h5>
      <h5 class="text-warning">衰草枯杨，曾为歌舞场。</h5>
      <h5 class="text-warning">蛛丝儿结满雕梁，绿纱今又在蓬窗上。</h5>
      <h5 class="text-warning">说甚么脂正浓、粉正香，如何两鬓又成霜？</h5>
      <h5 class="text-warning">昨日黄土陇头埋白骨，今宵红灯帐底卧鸳鸯。</h5>
      <h5 class="text-warning">金满箱，银满箱，转眼乞丐人皆谤。</h5>
      <h5 class="text-warning">正叹他人命不长，那知自己归来丧！</h5>
      <h5 class="text-warning">训有方，保不定日后作强梁。</h5>
      <h5 class="text-warning">择膏粱，谁承望流落在烟花巷！</h5>
      <h5 class="text-warning">因嫌纱帽小，致使锁枷杠，</h5>
      <h5 class="text-warning">昨怜破袄寒，今嫌紫蟒长。</h5>
      <h5 class="text-warning">乱烘烘你方唱罢我登场，反认他乡是故乡。</h5>
      <h5 class="text-warning">甚荒唐，到头来都是为他人作嫁衣裳。</h5>
    </div>
  </div>
  <div class="panel panel-default">
    <div class="panel-heading">
      <h5 class="text-primary">初见</h5>
    </div>
    <div class="panel-body">
      <h5 class="text-warning">人生若只如初见，何事秋风悲画扇？</h5>
      <h5 class="text-warning">等闲变却故人心，却道故人心易变。</h5>
      <h5 class="text-warning">骊山语罢清宵半，泪雨霖铃终不怨。</h5>
      <h5 class="text-warning">何如薄幸锦衣郎，比翼连枝当日愿。</h5>
    </div>
  </div>
  <div class="panel panel-default">
    <div class="panel-heading">
      <h5 class="text-warning">月明三五夜</h5>
    </div>
    <div class="panel-body">
      <h5 class="text-warning">待月西厢下，迎风户半开。</h5>
      <h5 class="text-warning">拂墙花影动，疑是玉人来。</h5>
    </div>
  </div>
  <div class="panel panel-default">
    <div class="panel-heading">
      <h5 class="text-primary">江城子</h5>
    </div>
    <div class="panel-body">
      <h5 class="text-warning">十年生死两茫茫，不思量，自难忘。</h5>
      <h5 class="text-warning">千里孤坟，无处话凄凉。</h5>
      <h5 class="text-warning">纵使相逢应不识，尘满面，鬓如霜。</h5>
      <h5 class="text-warning">夜来幽梦忽还乡，小轩窗，正梳妆。</h5>
      <h5 class="text-warning">相顾无言，惟有泪千行。</h5>
      <h5 class="text-warning">料得年年肠断处，明月夜，短松冈。</h5>
    </div>
  </div>
  <div class="panel panel-default">
    <div class="panel-heading">
      <h5 class="text-primary">会真诗三十韵</h5>
    </div>
    <div class="panel-body">
      <h5 class="text-warning">微月透帘栊，萤光度碧空。</h5>
      <h5 class="text-warning">遥天初缥缈，低树渐葱茏。</h5>
      <h5 class="text-warning">龙吹过庭竹，鸾歌拂井桐。</h5>
      <h5 class="text-warning">罗绡垂薄雾，环佩响轻风。</h5>
      <h5 class="text-warning">绛节随金母，云心捧玉童。</h5>
      <h5 class="text-warning">更深人悄悄，晨会雨濛濛。</h5>
      <h5 class="text-warning">珠莹光文履，花明隐绣栊。</h5>
      <h5 class="text-warning">宝钗行彩凤，罗帔掩丹虹。</h5>
      <h5 class="text-warning">言自瑶华浦，将朝碧帝宫。</h5>
      <h5 class="text-warning">因游李城北，偶向宋家东。</h5>
      <h5 class="text-warning">戏调初微拒，柔情已暗通。</h5>
      <h5 class="text-warning">低鬟蝉影动，回步玉尘蒙。</h5>
      <h5 class="text-warning">转面流花雪，登床抱绮丛。</h5>
      <h5 class="text-warning">鸳鸯交颈舞，翡翠合欢笼。</h5>
      <h5 class="text-warning">眉黛羞频聚，朱唇暖更融。</h5>
      <h5 class="text-warning">气清兰蕊馥，肤润玉肌丰。</h5>
      <h5 class="text-warning">无力慵移腕，多娇爱敛躬。</h5>
      <h5 class="text-warning">汗光珠点点，发乱绿松松。</h5>
      <h5 class="text-warning">方喜千年会，俄闻五夜穷。</h5>
      <h5 class="text-warning">留连时有恨，缱绻意难终。</h5>
      <h5 class="text-warning">慢脸含愁态，芳词誓素衷。</h5>
      <h5 class="text-warning">赠环明运合，留结表心同。</h5>
      <h5 class="text-warning">啼粉流清镜，残灯绕暗虫。</h5>
      <h5 class="text-warning">华光犹冉冉，旭日渐曈曈。</h5>
      <h5 class="text-warning">警乘还归洛，吹箫亦上嵩。</h5>
      <h5 class="text-warning">衣香犹染麝，枕腻尚残红。</h5>
      <h5 class="text-warning">幂幂临塘草，飘飘思渚蓬。</h5>
      <h5 class="text-warning">素琴鸣怨鹤，清汉望归鸿。</h5>
      <h5 class="text-warning">海阔诚难度，天高不易冲。</h5>
      <h5 class="text-warning">行云无处所，萧史在楼中。</h5>
    </div>
  </div>
</body>

</html>